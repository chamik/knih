---
layout: review
title: Hana
bookauthor: Alena Mornštajnová
tags: válka maturita
pages: 310
dklink: knihy/hana-324332
books: 1
---

Romány popisující druhou světovou válku, podobně jako seberozvojové knihy a špatné učebnice autoškoly, pravděpodobně nikdy nepřestanou vycházet. Je ale fajn, že i v dnešní době se z toho dá vyždímat nějaká originalita. 

Za čísly, strategiemi a černobílými fotkami se skrývají lidské příběhy, které je často těžké si představit. Hana není hrdinský příběh, není to ani příběh s nepředvídatelnou zápletkou; je to jen příběh. Jakkoliv nezábavně může znít, je to knížka s příjemně osvěžující, avšak krutou realitou. 