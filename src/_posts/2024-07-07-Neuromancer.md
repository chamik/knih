---
layout: review
title: Neuromancer
bookauthor: William Gibson
tags: sci-fi anglicky
pages: 236
dklink: knihy/neuromancer-11288
books: 1
---

Přestože se jedná o příběh z osmdesátých let, naprosto lucidně popisuje virtuální realitu, bioniku, kyber-prostor... Gibson čtenáře ani trochu nešetří; úplně normálně se mi stávalo, že jsem dočetl stránku a nevěděl jsem, co jsem zrovna četl (tomu nepomohl ani fakt, že šlo o anglický originál, který jsem rozečetl už potřetí, protože jsem to pokaždé předtím vzdal). Kombinace vymyšlených slov, silných přízvuků, zamotaného příběhu a zastaralého jazyka je opravdu těžko stravitelná.

Pokud vás nic z toho neodrazuje, stojí to za to. Je to jedna z těch knih, kterou si za pár let přečtu znovu a dozvím se něco nového.